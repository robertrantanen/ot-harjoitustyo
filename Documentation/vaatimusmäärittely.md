## Laskinsovelluksen vaatimusmäärittely
### Sovelluksen tarkoitus
Ideana on tehdä laskinsovellus graafisella käyttöliittymällä. Sovelluksen avulla käyttäjä pystyy suorittamaan matemaattisia laskutoimituksia. Käyttäjä pystyy myös tarkastelemaan historiaa laskutoimituksista.
### Käyttäjät
Alkuvaiheessa on vain yhteinen käyttöliittymä ilman sisäänkirjautumista, mutta myöhemmin on myös mahdollista tehdä kirjautumistoiminto ja jokaiselle käyttäjälle oma laskutoimitushistoria. Käyttäjärooleja olisi kuitenkin vain yksi eli normaalikäyttäjä, sillä historiatoiminnolle ei tarvitse kovin kummoisia ylläpitotoimenpiteitä.
### Perustoiminnallisuus
Laskinsovelluksella pystyy tekemään plus, miinus, kerto- ja jakolaskuja. Laskutoimitukset tehdään graafisen käyttöliittymän nappeja painelemalla. Sovellus olettaa, että käyttäjä ei syötä mitään, mikä aiheuttaisi javassa virheen. C-napilla pystyy tyhjentämään laskukentän. Laskimesta löytyy mahdollisesti myös peruutusnappi, desimaalipiste sekä ans-nappi, joka tuo edellisen laskun vastauksen. Historia-nappia painamalla siirrytään uuteen näkymään, jossa voi tarkastella laskutoimitushistoriaa ja mahdollisesti poistaa koko historian.
### Jatkokehitysideoita
Laskinsovellus ottaa huomioon epämieluisat syötteet ja joko estää syötteen tai antaa virheilmoituksen, joka ei kaada sovellusta. Sovelluksella voi tehdä laskutoimituksia suoraan tekstikenttään kirjoittamalla. Voi myös tehdä monimutkaisempia laskutoimituksia, jotka sisältävät sulkeita. Lisää laskutoimituksia kuten potenssit ja juuret, trigonometriset funktiot sekä logaritmi. Jos päädytään kirjautumistoiminnallisuuteen, niin sovelluksessa olisi yhteensä neljä näkymää. Kirjautumisnäkymä, "luo uusi käyttäjä"-näkymä, laskinnäkymä sekä historianäkymä. Laskutoimitushistoria sekä käyttäjätunnukset talletetaan tietokantaan.
