## Laskinsovelluksen vaatimusmäärittely
### Sovelluksen tarkoitus
Ideana on tehdä laskinsovellus graafisella käyttöliittymällä. Sovelluksen avulla käyttäjä pystyy suorittamaan matemaattisia laskutoimituksia. Käyttäjä pystyy myös tarkastelemaan historiaa laskutoimituksista.
### Käyttäjät
Alkuvaiheessa on vain yhteinen käyttöliittymä ilman sisäänkirjautumista, mutta myöhemmin on myös mahdollista tehdä kirjautumistoiminto ja jokaiselle käyttäjälle oma laskutoimitushistoria. Käyttäjärooleja olisi kuitenkin vain yksi eli normaalikäyttäjä, sillä historiatoiminnolle ei tarvitse kovin kummoisia ylläpitotoimenpiteitä.
### Perustoiminnallisuus
Laskinsovelluksella pysyy tekemään plus, miinus, kerto- ja jakolaskuja. Neliöjuuren ja toisen potenssin pitäisi myös onnistua helposti. Laskutoimitukset tehdään graafisen käyttöliittymän nappeja painelemalla. Laskimesta löytyy mahdollisesti myös peruutusnappi, desimaalipiste sekä ans-nappi, joka tuo edellisen laskun vastauksen. Historia-nappia painamalla siirrytään uuteen näkymään, jossa voi tarkastella laskutoimitushistoriaa ja mahdollisesti poistaa koko historian.
### Jatkokehitysideoita
Laskinsovelluksella voi tehdä laskutoimituksia suoraan tekstikenttään kirjoittamalla. Voi myös tehdä monimutkaisempia laskutoimituksia, jotka sisältävät sulkeita. Lisää laskutoimituksia kuten trigonometriset funktiot ja logaritmi sekä potenssi- ja juurilaskut millä tahansa luvulla. Jos päädytään kirjautumistoiminnallisuuteen, niin sovelluksessa olisi yhteensä neljä näkymää. Kirjautumisnäkymä, "luo uusi käyttäjä"-näkymä, laskinnäkymä sekä historianäkymä. Laskutoimitushistoria sekä käyttäjätunnukset talletetaan tietokantaan.
